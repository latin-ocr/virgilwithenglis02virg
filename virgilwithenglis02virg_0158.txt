VIRGIL

alitibusque iaces! nec te, tua funera, mater

produxi pressive oculos aut volnera lavi,

veste tegens, tibi quam noctes festina diesque
urgebam, et tela curas solabar anilis.

quo sequar? aut quae nunc artus avolsaque membra

et funus lacerum tellus habet? hoc mihi de te, 491
nate, refers? hoc sum terraque marique secuta?
figite me, si qua est pietas, in me omnia tela
conicite, o Rutuli, me primam absumite ferro3

aut tu, magne pater divum, miserere, tuoque 495
invisum hoc detrude caput sub Tartara telo,

quando aliter nequeo crudelem abrumpere‘vitam.'’

hoc fletu concussi animi, maestusque per omnis

it gemitus, torpent infractae ad proelia vires.

illam incendentem luctus Idaeus et Actor 500
Ilionei monitu et multum lacrimantis Iuli

corripiunt interque manus sub tecta reponunt.

At tuba terribilem sonitum procul aere canoro
increpuit; sequitur clamor caelumque remugit.
accelerant acta pariter testudine Volsci 505
et fossas implere parant ac vellere vallum.
quaerunt pars aditum et scalis ascendere muros,
qua rara est acies interlucetque corona
non tam spissa viris. telorum effundere eontra FMPR
omne genus Teucri ac duris detrudere contis, 510
adsueti longo muros defendere bello.
saxa quoque infesto volvebant pondere, si qua
possent tectam aciem perrumpere, cum tamen omnis
ferre iuvat subter densa testudine casus.

⁴⁸⁸ funera MSS„ Servius, Noniws, Donatus, Macrobius:

funere conjectured by Bembo.
⁴⁹4 primum P1. ⁶⁰⁶ pellere M²R. vallo Μ ².

⁵¹⁴ iuvat F (in an erasure) .· iubat 12²7: iubet. P1: lubat Μ ¹:
libet M ²13.
146

