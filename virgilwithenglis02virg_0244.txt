VIRGIL

et super haec: “ ubi nunc Mezentius acer et illa
effera vis animi? ’' contra Tyrrhenus, ut auras
suspiciens hausit caelum mentemque recepit:

“ hostis amare, quid increpitas mortemque minaris?
nullum in caede nefas, nec sic ad proelia veni, 901
nec tecum meus haec pepigit mihi foedera Lausus.
unum hoc per si qua est vietis venia hostibus oro:
corpus humo patiare tegi. scio acerba meorum
circumstare odia: hunc, oro, defende furorem 905
et me consortem nati concede sepulcln·o.''

haec loquitur iuguloque haud inscius accipit ensem
undantique animam diffundit in arma cruore.

893 ut] et M²P²JZ¹7¹.
‘³³³ anima Pl. defundit 127¹, cruorem MP&

232

