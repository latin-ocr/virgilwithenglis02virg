VIRGIL

volvitur ater odor tectis, tum murmure caeco
intus saxa sonant, vacuas it fumus ad auras.
Accidit haec fessis etiam fortuna Latinis,
quae totam luctu concussit funditus urbem.
regina ut tectis venientem prospicit hostem, 595
incessi muros, ignis ad tecta volare,
nusquam acies contra Rutulas, nulla agmina Turni,
infelix pugnae iuvenem in certamine credit
exstinctum et, subito mentem turbata dolore,
se causam elamat crimenque caputque malorum, 600
multaque per maestum demens effata furorem,
purpureos moritura manu discindit amictus
et nodum informis leti trabe nectit ab alta.
quam cladem miserae postquam accepere Latinae,
filia prima manu floros Lavinia crinis 605
et roseas laniata genas, tum cetera circum
turba furit; resonant latae plangoribus aedes.
hinc totam infelix volgatur fama per urbem.
demittunt mentes, it scissa veste Latinus,
coniugis attonitus fatis urbisque ruina, 610
canitiem immundo perfusam pulvere turpans.
Interea extremo bellator in aequore Turnus 614
palantis sequitur paucos iam segnior atque 615
iam minus atque minus successu laetus equorum.
attulit huc illi caecis terroribus aura
commixtum clamorem arrectasque impulit auris
confusae sonus urbis et inlaetabile murmur.
“ ei mihi! quid tanto turbantur moenia luctu? 620
quisve ruit tantus diversa clamor ab urbe ? ’¹

595 incedi Ml: incendi 7: incensi R.

⁶⁰⁵ floros Probus, Servius .· flavos MSS.

⁵⁰⁷ latae AFRc .· late M²P7b.

⁵¹²⁷ ⁶1³ multaque se incusat, qui non acceperit ante Ι Dar-
danium Aenean generumque adsciverit ultro omitted MPR7b3
takenfrom XI. 471, 472.

