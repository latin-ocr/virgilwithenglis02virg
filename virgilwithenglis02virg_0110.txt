VIRGIL

dantur equi Teucris 'l'yrrhena petentibus arva;
ducunt exortem Aeneae, quem fulva leonis
pellis obit totum, praefulgens unguibus aureis.

Fama volat parvam subito volgata per urbem,
ocius ire equites Tyrrheni ad litora regis. 555
vota metu duplicant inatres, propiusque periclo
it timor et maior Martis iam apparet imago,
tum pater Euandrus dextram complexus euntis
haeret, inexpletus lacrimans, ac talia fatur:

‘⁴‘ o mihi praeteritos referat si Iuppiter annos, 560
qualis eram, cum primam aciem Praeneste sub ipsa
stravi scutorumque incendi victor acervos ,

et regem hac Erulum dextra sub Tartara misi,
nascenti cui tris animas Feronia mater

(horrendum dictu) dederat, terna arma movenda 565
(ter leto sternendus erat; cui tum tamen omnis
abstulit haec animas dextra et totidem exuit armis) :
non ego nunc dulci amplexu divellerer usquam,

nate, tuo, neque finitimo Mezentius umquam '

huic capiti insultans tot ferro saeva dedisset 570
funera, tam multis viduasset civibus urbem.

at vos, ο superi, et divom tu maxime rector

Iuppiter, Arcadii, quaeso, miserescite regis

et patrias audite preces: si numina vestra
incolumem Pallanta mihi, si fata reservant, 575
si visurus eum vivo et venturus in unum,

vitam oro, patior quemvis durare laborem.

sin aliquem infandum casum, Fortuna, minaris,
nunc, nunc o liceat crudelem abrumpere vitam,

dum curae ambiguae, dum spes incerta futuri, 580

⁵⁵⁵ Tyrrhena Pyl. limina P71. ⁶⁵⁶ proprius PR.

⁵⁵⁹ inexpletum Pl, prefewed by Servius. lacrimis M,
known to Servius. ⁵⁵⁶ tunc Alps-370.- tum b.

⁵⁶⁹ finitimos P. usquam Ple-7¹. ⁵⁷1 munera ΡΙ.

⁶⁷⁶ vivum R. ⁵⁷⁷ patiar P27. ⁵⁷⁹ nunc ο nunc R.

98

