VIRGIL

dixit et e curru saltum dedit ocius arvis
perque hostis, per tela ruit maestamque sororem
deserit ae rapido cursu media agmina rumpit.
ac veluti montis saxum de vertice praeceps
cum ruit, avolsum vento, seu turbidus imber 685
proluit aut annis solvit sublapsa vetustas ;
fertur in abruptum magno mons improbus actu
exsultatque solo, silvas, armenta virosque Mpnv
involvens secum: disiecta per agmina Turnus
sic urbis ruit ad muros, ubi plurima fuso 690
sanguine terra madet striduntque hastilibus aurae,
significatque manu et magno simul incipit ore :
“ parcite iam, Rutuli, et vos tela inhibete, Latini:
quaecumque est fortuna, mea est3 me verius unum
pro vobis foedus luere et decernere ferro.” 695
discessere omnes medii spatiumque dedere.

At pater Aeneas audito nomine Turni
deserit et muros et summas deserit arces
praecipitatque moras omnis, opera omnia rumpit,
laetitia exsultans, horrendumque intonat armis ; 700
quantus Athos aut quantus Eryx aut ipse coruscis
cum fremit ilicibus quantus gaudetque nivali
vertice se attollens pater Appenninus ad auras.
iam vero et Rutuli certatim et Troes et omnes
convertere oculos Itali, quique alta tenebant 705
moenia quique imos pulsabant ariete muros,
armaque deposuere umeris. stupet ipse Latinus
ingentis, genitos diversis partibus orbis,
inter se coiisse viros et cernere ferro.
atque illi, ut vacuo patuerunt aequore campi, 710
procursu rapido, coniectis eminus hastis,

⁷⁰¹ Athon hle, Servius.
⁷⁰⁹ et omitted c. cernere 1³¹, Seneca (Ep. 58. 3), Servius:
ἓεὲἓὶἲὶεπηὲ b, known ιο Priscian: decernere most MSS„ known

346

