VIRGIL

Iasides, acri quondam cui captus amore

ipse suas artis, sua munera, laetus Apollo

augurium citharamque dabat celerisque sagittas.

ille ut depositi proferret fata parentis, 395

scire potestates herbarum usumque medendi

maluit et mutas agitare inglorius artis.

stabat acerba fremens, ingentem nixus in hastam,

Aeneas, magno iuvenum et maerentis Iuli

concursu, lacrimis immobilis. ille retorto 400

Paeonium in morem Senior succinctus amictu

multa manu medica Phoebique potentibus herbis

nequiquam trepidat, nequiquam spicula dextra

sollicitat prensatque tenaci forcipe ferrum.

nulla viam Fortuna regit, nihil auctor Apollo 405

subvenit, et saevus campis magis ac magis horror

crebrescit propiusque malum est. iam pulvere caelum

stare vident, subeunt equites et spicula castris

densa cadunt mediis. it tristis ad aethera clamor

bellantum iuvenum et duro sub Marte cadentum. 410
Hic Venus, indigno nati concussa dolore,

dictamnum genetrix Cretaea carpit ab Ida,

puberibus caulem foliis et flore comantem

purpureo3 non illa feris incognita capris

gramina, cum tergo volucres haesere sagittae. 415

hoc Venus, obscuro faciem circumdata nimbo,

detulit, hoc fusum labris splendentibus amnem

inficit, occulte medicans, spargitque salubris

²³⁹⁴ dabat PR, “vera lectio ⁷² (Servius) .· dedit M: dedi γι.

397 multas P¹c¹. ²³9⁸ fixus M1.
⁴⁰⁰ reporto R. ‘⁰¹ Paeonidum M: Paeonum P.
⁴⁰⁴ pressat R. ⁴⁰⁸ subeuntque Ie.

⁴¹⁷ pendentibus R: plendentibus P.

 

¹ i.e. unlike music and prophecy, wherein the voice is
used. But the idea of obscurity is also included, for the
profession of medicine does not lead to great fame.
3⁶20

