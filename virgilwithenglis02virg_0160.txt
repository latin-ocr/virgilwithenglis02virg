VIRGIL

nec iam sufficiunt. nam qua globus imminet ingens,
immanem Teucri molem volvuntque ruuntque, 516
quae stravit Rutulos late armorumque resolvit
tegmina. nec curant caeco contendere Marte
amplius audaces Rutuli, sed pellere vallo

missilibus certant. 520
parte alia horrendus visu quassabat Etruscam

pinum et fumiferos infert Mezentius ignis;

at Messapus equum domitor, Neptunia proles,
rescindit vallum et scalas in moenia poscit.

Vos, ο Calliope, precor, adspirate canenti, 525
quas ibi tum ferro strages, quae funera Turnus
ediderit, quem quisque virum demiserit Orco,
et mecum ingentis oras evolvite belli. 528

Turris erat vasto suspectu et pontibus altis, 530
opportuna loco, summis quarn viribus omnes
expugnare Itali summaque evertere opum vi
certabant, Troes contra defendere saxis
perque cavas densi tela intorquere fenestras.
princeps ardentem coniecit lampada Turnus 535
et flammam adfixit lateri, quae plurima vento Mpn
corripuit tabulas et postibus haesit adesis.
turbati trepidare intus frustraque malorum
velle fugam. dum se glomerant retroque residunt
in partem, quae peste caret, tum pondere turris 540
procubuit subito et caelum tonat omne fragore.
semineces ad terram, immani mole secuta,
confixique suis telis et pectora duro
transfossi ligno veniunt. vix unus Helenor
et Lycus elapsi: quorum primaevus Helenor, 545

⁵²⁴¹ in] ad 1³7¹.

⁵²⁹ et, meministis enim, divae, et memorare potestis (= vu.
645) yiven by R, buc omitted by most MSS.

⁶³⁷ adesis AFP7: adliacsis w: adhessis R.

148

