VIRGIL

debita casurasque inimicis ignibus arces, 375

non ullum auxilium miseris, non arma rogavi

artis opisque tuae, nec te, carissime coniunx,

incassumve tuos volui exercere labores,

quamvis et Priami deberem plurima natis,

et durum Aeneae flevissem saepe laborem. 380

nunc Iovis imperiis Rutulorum constitit oris:

ergo eadem supplex venio et sanctum mihi numen

arma rogo, genetrix nato. te filia Nerei,

te potuit lacrimis Tithonia flectere coniunx.

aspice, qui coeant populi, quae moenia clausis 385

ferrum acuant portis in me excidiumque meorum.”
Dixerat et niveis hinc atque hinc diva lacertis

cunctantem amplexu molli fovet. ille repente

accepit solitam flammam, notusque medullas

intravit calor et labefacta per ossa cucurrit, 390

non secus atque olim, tonitru cum rupta corusco

ignea rima micans percurrit lumine nimbos.

sensit laeta dolis et formae conscia coniunx.

tum pater aeterno fatur devinctus amore :

“quid causas petis ex alto? fiducia cessit 395

quo tibi, diva, mei? similis si cura fuisset,

tum quoque fas nobis Teucros armare fuisset;

nec patei· omnipotens Troiam nec fata vetabant

stare decemque alios Priamum superesse per annos.

et nunc, si bellare paras atque haec tibi mens est, 400

quidquid in arte mea possum promittere curae,

³⁷⁸ -ve] -que M.

²³³² nomen ·γ .· numen (u written in rasura) P.
³⁹⁰ calefacta R. ³⁹¹ non] haut M.

⁸⁹⁴ devictus P²⁴r¹.

