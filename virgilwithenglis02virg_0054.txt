VIRGIL

Ampsancti valles; densis hunc frondibus atrum 565
urget utrimque latus nemoris, medioque fragosus
dat sonitum saxis et torto vertice torrens.

hic specus horrendum et saevi spiracula Ditis
monstrantur, ruptoque ingens Acheronte vorago
pestiferas aperit fauces, quis condit Erinys 570
invisum numen, terras caelumque levabat.

Nec minus interea extremam Saturnia bello
imponit regina manum. ruit omnis in urbem
pastorum ex acie numerus caesosque reportant
Almonem puerum foedatique ora Galaesi, 575
implorantque deos obtestanturque Latinum.

Turnus adest medioque in crimine caedis et igni
terrorem ingeminat: Teucros in regna vocari,
stirpem admisceri Phrygiam, se limine pelli.

tum, quorum attonitae Baccho nemora avia matres 580
insultant thiasis (neque enim leve nornen Amatae)
undique collecti coeunt Martemque fatigant.

ilicet infandum cuncti contra omina bellum,

contra fata deum, perverso numine poscunt.

certatim regis circumstant tecta Latini: 585
ille velut pelagi rupes immota resistit, Miiv
ut pelagi rupes magno veniente fragore,

quae sese, multis circum latrantibus undis,

mole tenet ; scopuli nequiquam et spumea circum
saxa fremunt laterique inlisa refunditur alga. 590
verum ubi nulla datur caecum exsuperare potestas
consilium, et saevae nutu Iunonis eunt res,

multa deos aurasque pater testatus inanis: [FMRV
“frangimur heu! fatis,'' inquit, “ferimurq'ue procella.

q ⁵⁶⁵. ampsancti γ. Ampsacti M: Amfracti R: amsancti b,
kessozzzesdndit Μ’γ, known to Se7·v1'us‚· condita R, commonly read.
⁶⁷¹ levavit R. ⁶⁸9 et omitted M2V.
⁵⁹² consilio w. ⁵⁹⁸ testatur MR?-

42

