VIRGIL

deperdunt proprias, color est e pluribus unus,
nec totus viridis, quia lactea frusta repugnant, 105
nec de lacte nitens, quia tot variatur ab herbis.
saepe viri naris acer iaculatur apertas
spiritus et simo damnat sua prandia voltu,
saepe manu summa lacrimantia lumina terget
immeritoque furens dicit convicia fumo. 110

Procedebat opus: non iam salebrosus, ut ante,
sed gravior lentos ibat pistillus in orbis.
ergo Palladii guttas instillat olivi
exiguique super vires infundit aceti
atque iterum commiscet opus mixtumque retractat.l 1 5
tum demum digitis mortaria tota duobus
circuit inque globum distantia contrahit unum,
constet ut effecti species nomenque moreti.

Eruit interea Scybale quoque sedula panem,
quem laetus recipit manibus, pulsoque timore 120
iam famis inque diem securus Simylus illam,
ambit crura ocreis paribus, tectusque galero
sub iuga parentis cogit lorata iuvencos,

atque agit in segetes et terrae condit aratrum.

¹0⁵ frustra. ¹⁰⁹ tergit [fimi.
¹²¹ non SL: nec. ¹¹² lentus PSL. orbem th.
2²0 laetus] lotis [ι. ¹²² abit P.

460

