VIRGIL

Tyrrhenum genitor Tarchonem in proelia saeva
suscitat et stimulis haud mollibus incutit iras.

ergo inter caedes cedentiaque agmina Tarchon
fertur equo variisque instigat vocibus alas, 730
nomine quemque vocans, reficitque in proelia pulsos.

“ quis metus, o numquam dolituri, o semper inertes
Tyrrheni, quae tanta animis ignavia venit?

femina palantis agit atque haee agmina vertit?

quo ferrum quidve haec gerimus tela inrita dextris?

at non in Venerem segnes nocturnaque bella 736
aut ubi curva choros indixit tibia Bacchi. MR
exspectate dapes et plenae pocula mensae

(hic amor, hoc studium), dum sacra secundus haruspex
nuntiet ac lucos vocet hostia pinguis in altos.'' 740
haec effatus equum in medios, moriturus et ipse,

’ concitat et Venulo adversum se turbidus infert
dereptumque ab equo dextra complectitur hostem

et gremium ante suum multa vi concitus aufert.
tollitur in caelum clamor cunctique Latini 745
convertere oculos. volat igneus aequore Tarchon,
arma virumque serens ; turn summa ipsius ab hasta
defringit ferrum et partis rimatur apertas,

qua volnus letale ferat; contra ille repugnans
sustinet a iugulo dextram et vim viribus exit. 750
utque volans alte raptum cum fulva draconem

fert aquila implicuitque pedes atque unguibus haesit ;
saucius at serpens sinuosa volumina versat
arrectisque horret squamis et sibilat ore,

arduus insurgens; illa haud minus urget obunco 755

⁷²⁸ incitat MP7b: inicit Rc: incutit Heinsius.
⁷³⁸ exspectare inferior MSS. ⁷⁴² offert 127.

284

