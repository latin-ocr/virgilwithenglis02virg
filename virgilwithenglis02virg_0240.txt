VlRGIL

stant lecti circuni iuvenes: ipse aeger, anhelans
eolla fovet, fusus propexam in pectore barbam3
multa super Lauso rogitat multumque remittit,

qui revocent maestique ferant mandata parentis. 840
at Lausum socii exanimem super arma ferebant
flentes, ingentem atque ingenti volnere victum.
adgnovit longe gemitum praesaga mali mens;
canitiem multo deformat pulvere et ambas

ad caelum tendit palmas et corpore inhaeret. 845
“ tantane me tenuit vivendi, nate, voluptas,

ut pro me hostili paterer succedere dextrae,

quem genui? tuane haee genitor per volnera servor,
morte tua vivens? heu, nunc misero mihi demum
exitium infelix, nune alte volnus adactum! 850
idem ego, nate, tuum maculavi crimine nomen,
pulsus ob invidiam solio sceptrisque paternis.
debueram patriae poenas odiisque meorum :

omnis per mortis animam sontem ipse dedissem.
nunc vivo neque adhuc homines lucemque relinquo.
sed linquam.'’ simul hoc dicens attollit in aegrum 856
se femur et, quamquam vis alto volnere tardat,

haud deiectus equum duci iubet. hoc decus illi,

hoc solamen erat, bellis hoc victor abibat

omnibus. adloquitur maerentem et talibus infit : 860
“ Rhoebe, diu, res si qua diu mortalibus ulla est,
viximus. aut hodie victor spolia illa cruenta

et caput Aeneae referes Lausique dolorum

ultor eris mecum, aut aperit si nulla viam vis,
occumbes pariter: neque enim, fortissime, credo, 865
iussa aliena pati et dominos dignabere Teucros.”

3³⁸ corpore Py.
⁸³9 multum] multom 1³²: multos 72bc2.

54⁴ multo] immundo ΜΞ. ⁸⁵⁰ exilium 7¹a¹‚ Servius.
⁸⁵⁷ quamquam vis] quamvis ΡΒ. tardet M2P27¹bc.
⁸⁶¹ cruenti Pl, known to Servius. ⁸⁶³ dolorem P.

‘2⁶22

