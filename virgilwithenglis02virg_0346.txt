VIRGIL

et nunc porticibus vacuis, nunc umida circum

stagna sonat: similis medios Iuturna per hostis
fertur equis rapidoque volans obit omnia curru,
iamque hic germanum iamque hic ostentat ovantem,
nec conferre manum patitur, volat avia longe. 480
haud minus Aeneas tortos legit obvius orbis
vestigatque virum et disiecta per agmina magna
voce vocat. quotiens oculos coniecit in hostem
alipedumque sugam cursu temptavit equorum,
aversos totiens currus Iuturna retorsit. 485
heu, quid agat? vario nequiquam fluctuat aestu
diversaeque vocant animum in contraria curae.

huic Messapus, uti laeva duo forte gerebat

lenta, levis cursu, praefixa hastilia ferro,

horum unum certo contorquens derigit ictu. 490
substitit Aeneas et se collegit in arma,

poplite subsidens; apicem tamen incita summum
hasta tulit summasque excussit vertice cristas.

tum vero adsurgunt irae, insidiisque subactus,
diversos ubi sentit equos currumque referri, 495
multa Iovem et laesi testatus foederis aras

iam tandem invadit medios et Marte secundo
terribilis saevam nullo discrimine caedem

suscitat irarumque omnis effundit habenas.

Quis mihi nunc tot acerba deus, quis carmine caedes
diversas obitumque ducum, quos aequore toto 501
inque vicem nunc Turnus agit, nunc Troius heros,
expediat? tanton placuit concurrere motu,

Iuppiter, aeterna gentis in pace futuras?
Aeneas Rutulum Sucronem (ea prima ruentis 505

‘⁷⁹ ostendit M1. ⁴⁸¹ totos V.
“⁸⁵ adversos M²7c.

“³⁵ sentit M .· sensit most MSS.

‘⁹⁸ test-atur PR. ⁵⁰⁵ furentis V.

332

