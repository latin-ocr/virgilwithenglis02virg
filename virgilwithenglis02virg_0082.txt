VIRGIL

edidit, aetherios umero qui sustinet orbis.

vobis Mercurius pater est, quern candida Maia

Cyllenae gelido conceptum vertice fudit3

at Maiam, auditis si quicquam credimus, Atlas, 140

idem Atlas generat, caeli qui sidera tollit.

sic genus amborum scindit se sanguine ab uno.

liis fretus non legatos neque prima per artem

temptamenta tui pepigi3 me, me ipse meumque

obieci caput et supplex ad limina veni. 145

gens eadem, quae te, crudeli Daunia bello

insequitur; nos si pellant, nihil afore credunt,

quin omnem Hesperiam penitus sua sub iuga mittant,

et mare, quod supra, teneant, quodque adluit infra.

accipe daque fidem. sunt nobis fortia bello 150

pectora, sunt animi et rebus spectata iuventus.'’
Dixerat Aeneas. ille os oculosque loquentis

iamdudum et toturn lustrabat lumine corpus.

tum sic pauca refert: “ ut te, fortissime Teucrum,

accipio agnoscoque libens! ut verba parentis 155

et vocem Anchisae magni voltumque recordor ¹

nam memini Hesionae visentem regna sororis

Laomedontiaden Priamum, Salamina petentem,

protinus Arcadiae gelidos invisere finis.

tum mihi prima genas vestibat flore iuventas, 160

mirabarque duces Teucros, mirabar et ipsum

Laomedontiaden, sed cunctis altior ibat

Anchises. mihi mens iuvenali ardebat amore

compellare virum et dextrae coniungere dextram ;

accessi et cupidus Phenei sub moenia duxi. 165

ille mihi insignem pharetram Lyciasque sagittas

discedens chlamydemque auro dedit intertextam,

frenaque bina, meus quae nunc habet aurea Pallas.

¹³⁹ fundit Pl. ¹⁴⁰ creditis I’71.
¹⁴⁷ afore Pl, Servius: adfore M2P2: atfore MT: fore R.
¹⁸⁷ intertexto P1R, known ιο Servius.

70

