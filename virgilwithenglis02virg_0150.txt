VIRGIL

cum procul hos laevo flectentis limite cernunt

et galea Euryalum sublustri noetis in umbra

prodidit immemorem radiisque adversa refulsit.

haud temere est visum: conclamat ab agmine
Volcens 375

“state, viri. quae causa viae ? quive estis in armis?

quove tenetis iter?'' nihil illi tendere contra,

sed celerare fugam in silvas et fidere nocti.

obiciunt equites sese ad divortia nota

hinc atque hinc omnemque abitum custode coronant.

silva fuit late dumis atque ilice nigra 381

horrida, quam densi complebant undique sentes;

rara per occultos lucebat semita calles.

Euryalum tenebrae ramorum onerosaque praeda

impediunt fallitque timor regione viarum. 385

Nisus abit. iamque imprudens evaserat hostis

atque locos, qui post Albae de nomine dicti

Albani (tum rex stabula alta Latinus habebat),

ut stetit et frustra absentem respexit amicum z

“ Euryale infelix, qua te regione reliqui? 390

quave sequar, rursus perplexum iter omne revolvens

fallacis silvae? '' simul et vestigia retro

observata legit dumisque silentibus errat.

audit equos, audit strepitus et signa sequentum.

nec longum in medio tempus, cum clamor ad auris 395

pervenit ac videt Euryalum, quem iam manus omnis

fraude loci et noctis, subito turbante tumultu,

oppressum rapit et conantem plurima frustra.

quid faciat? qua vi iuvenem, quibus audeat armis

eripere? an sese medios moriturus in hostis 400

inferat et pulchram properet per volnera mortem?

³⁷⁵ aggere I'71. 3⁷⁸ silvis Py.

³⁸⁰ aditum 121'71. ³⁸² complerant PR V.

³⁸³ ducebat 1¹², known, ro Servius. ³⁸⁷ lucos a²c.

³⁹¹ resolves M². ⁴⁰⁰ hostis] ensis P, known to Servius.

138

