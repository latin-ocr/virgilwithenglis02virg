VIRGIL

non Teucros agat in Rutulos ; Teucrum arma
quiescant

et Rutuli; nostro dirimamus sanguine bellum3

illo quaeratur coniunx Lavinia camp0.’' 80
Haec ubi dicta dedit rapidusque in tecta recessit,

poscit equos gaudetque tuens ante ora frementis,

Pilumno quos ipsa decus dedit Orithyia,

qui candore nives anteirent, cursibus auras.

circumstant properi aurigae manibusque lacessunt 85

pectora plausa cavis et colla comantia pectunt.

ipse dehinc auro squalentem alboque orichalco

circumdat loricam umeris, simul aptat habendo

ensemque clipeumque et rubrae cornua cristae,

ensem, quem Dauno ignipotens deus ipse parenti 90

fecerat et Stygia candentem tinxerat unda.

exin, quae mediis ingenti adnixa columnae

aedibus adstabat, validam vi corripit hastam, Mpn

Actoris Aurunci spolium, quassatque trementem

vociferans : “nunC, ο numquam frustrata vocatus 95

hasta meos, nunc tempus adest ; te maximus Actor,

te Turni nunc dextra gerit. da sternere corpus

loricamque manu valida lacerare revolsam

semiviri Phrygis et foedare in pulvere crinis

vibratos calido ferro murraque madentis.'' 100

his agitur furiis, totoque ardentis ab ore

scintillae absistunt, oculis micat aeribus ignis;

mugitus veluti cum prima in proelia taurus

terrificos ciet atque irasci in cornua temptat,

arboris obnixus trunco, ventosque lacessit 105

ictibus aut sparsa ad pugnam proludit harena.

⁷⁹ Rutulum b²c². ⁰⁵ propere 137¹.
⁹² columna 711¹. ¹⁰⁰ cadentis P71.
¹⁰2 exsistunt R.. ¹⁰³ primam M1: primum R.

¹⁰³ atque] aut M ²PRb1.
304-

