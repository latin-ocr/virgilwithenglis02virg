VIRGIL

robora nec cuneis et olentem scindere cedrum
nec plaustris cessant vectare gementibus ornos.

Et iam Fama volans, tanti praenuntia luctus,
Euandrum Euandrique domos et moenia replet, 140
quae modo victorem Latio Pallanta ferebat.

Arcades ad portas ruere et de more vetusto

funereas rapuere faces; lucet via longo

ordine flammarum et late discriminat agros.

contra turba Phrygum veniens plangentia iungit 145

agmina. quae postquam matres succedere tectis

viderunt, maestam incendunt clamoribus urbem.

at non Euandrum potis est vis ulla tenere,

sed venit in medios. feretro Pallante reposto

procubuit super atque haeret lacrimansque
gemensque, 150

et via vix tandem voci laxata dolore est:

“non haec, o Palla, dederas promissa parenti,

cautius ut saevo velles te credere Marti.

haud ignarus eram, quantum nova gloria in armis

et praedulce decus primo certamine posset. 155

primitiae iuvenis miserae bellique propinqui

dura rudimenta et nulli exaudita deorum

vota precesque meae l tuque, ο sanctissima coniunx,

felix morte tua neque in hunc servata dolorem!

contra ego vivendo vici mea fata, superstes 160

restarem ut genitor. Troum socia arma secutum

obruerent Rutuli telis! animam ipse dedissem

atque haec pompa domum me, non Pallanta referret !

nee vos arguerim, Teucri, nec foedera nec quas

1⁴⁰ conplet M2. ¹⁴⁵ jungunt M.

¹⁴⁹ Pallanta Μ’.

¹⁵¹ vocis P7: voces Ml: voci M2R.
‚ ²⁵² Some place a period after parentiz petenti known to
Servius.

²⁶¹ arguerem R.
’Ξ ἒ ²-

