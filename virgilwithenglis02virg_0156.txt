VIRGIL

adgnoscunt spolia inter se galeamque nitentem
Messapi et multo phaleras sudore receptas.

Et iam prima novo spargebat lumine terras
Tithoni croceum linquens Aurora cubile; 460
iam sole infuso, iam rebus luce retectis,

Turnus in arma viros, armis circumdatus ipse,
suscitat, aeratasque acies in proelia cogit

quisque suas variisque acuunt rumoribus iras.

quin ipsa arrectis (visu miserabile) in hastis 465
praefigunt capita et multo elamore sequuntur
Euryali et Nisi.

Aeneadae duri murorum in parte sinistra·

opposuere aciem (nam dextera cingitur amni)
ingentisque tenent fossas et turribus altis 470
stant maesti ; simul ora virum praefixa movebant,
nota nimis miseris atroque fluentia tabo.

Interea pavidam volitans pinnata per urbem
nuntia Fama ruit matrisque adlabitur auris
Euryali. at subitus miserae calor ossa reliquit; 475
excussi manibus radii revolutaque pensa.
evolat infelix et femineo ululatu,
scissa comam, muros amens atque agmina cursu
prima petit, non illa virum, non illa pericli
telorumque memor3 caelum dehinc questibus implet:
“hunc ego te, Euryale, aspicio? tune ille senectae 481
sera meae requies, potuisti linquere solam,
crudelis? nec te sub tanta pericula missum
adfari extremum miserae data copia matri?
heu ! terra ignota canibus date praeda Latinis 485

¹⁶⁴ suos MSS. (except 2117 and Servius.

⁴⁶⁵ omitted in P. mirabile Ml, Servius (on 11. 558).-

⁴⁶⁹ dextra. M1R71. ⁴⁷¹ videbant Py.

4³¹ illa R. ’θ’ extremis MP1.

¹⁸⁵ data most MSS.: date lace MSS„ read by Bentley and
many editors.

144

