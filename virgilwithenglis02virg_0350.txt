VIRGlL

incita nec domini memorum proculcat equorum.

ille ruenti Hyllo animisque immane frementi 535
occurrit telumque aurata ad tempora torquet:

olli per galeam fixo stetit hasta cerebro.

dextera nec tua te, Graium fortissime Cretheu,
eripuit Turno, nec di texere Cupencum,

Aenea veniente, sui3 dedit obvia ferro 540
pectora nec misero clipei mora profuit aerei.

te quoque Laurentes viderunt, Aeole, campi
oppetere et late terram consternere tergo t

occidis, Argivae quem non potuere phalanges
sternere nec Priami regnorum eversor Achilles-,3 545
hic tibi mortis erant metae, domus alta sub Ida,
Lyrnesi domus alta, solo Laurente sepulchrum.

totae adeo conversae acies omnesque Latini,

omnes Dardanidae, Mnestheus acerque Serestus

et Messapus equum domitor et fortis Asilas 550
Tuscorumque phalanx Euandrique Arcades alae,

pro se quisque viri summa nituntur opum vi;

nec mora nec requies, vasto certamine tendunt.

Hic mentem Aeneae genetrix pulcherrima misit,
iret ut ad muros urbique adverteret agmen 555
ocius et subita turbaret clade Latinos.
ille ut vestigans diversa per agmina Turnum
huc atque huc acies circumtulit, aspicit urbem
immunem tanti belli atque impune quietam.
continuo pugnae accendit maioris imago ; 560
Mnesthea Sergestumque vocat fortemque Serestum

⁵¹¹ aerei Aldine edition (1501): aeris MSS.
559 quietem R7¹

336

