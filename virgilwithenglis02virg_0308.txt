VIRGH,

disiectique duces desolatique manipli 870

tuta petunt et equis aversi ad moenia tendunt.

nec quisquam instantis Teucros letumque ferentis

sustentare valet telis aut sistere contra,

sed laxos referunt umeris languentibus arcus

quadrupedumque putrem cursu quatit ungula

campum. 875

volvitur ad muros caligine turbidus atra

pulvis et e speculis percussae pectora matres

femineum clamorem ad caeli sidera tollunt.

qui cursu portas primi inrupere patentis,

hos inimica super mixto premit agmine turba, 880

nec miseram effugiunt mortem, sed limine in ipso,

moenibus in patriis atque intra tuta domorum

confixi exspirant animas. pars claudere portas,

nec sociis aperire viam nec moenibus audent

accipere orantis, oriturque miserrima caedes 885

defendentum armis aditus inque arma ruentum.

exclusi ante oculos lacrimantumque ora parentum

pars in praecipitis fossas urgente ruina

volvitur, immissis pars caeca et concita frenis

arietat in portas et duros obice postis. 890

ipsae de muris summo certamine matres

(monstrat amor verus patriae), ut videre Camillam,

tela manu trepidae iaciunt ac robore duro

stipitibus ferrum sudibusque imitantur obustis

praecipites, primaeque mori pro moenibus ardent. 895
Interea Turnum in silvis saevissimus implet MPR

nuntius et iuveni ingentem fert Acca tumultum ε

deletas Volscorum acies, cecidisse Camillam,

ingruere infensos hostis et Marte secundo

⁸⁷⁰ defecti ΜἹ. ⁸⁷¹ equos 1³7>
⁸⁷⁵ quadripedo F1R: quadripedem 1³².
⁸⁷⁷ e omitted lssilfflb. ⁸⁸² inter 1⁷¹7, Macrobius.

294 ⁸³⁸⁵ audent M²7¹bc, Seri-itu.

