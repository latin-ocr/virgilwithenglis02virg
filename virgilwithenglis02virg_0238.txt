VIRGIL

Aeneas nubem belli, dum detonet omnis,

sustinet et Lausum increpitat Lausoque minatur : 810

“quo moriture ruis 111ai01·aque viribus audes?

fallit te incautum pietas tua.'' nec minus ille

exsultat demens, saevae iamque altius irae

Dardanio surgunt ductori, extremaque Lauso

Parcae fila legunt: validum namque exigit ensem 815

per medium Aeneas iuvenem totumque recondit.

transiit et parmam mucro, levia arma minacis,

et tunicam, molli mater quam neverat auro,

implevitque sinum sanguis3 tum vita per auras

concessit maesta ad Manis corpusque reliquit. 820

at vcro ut voltum vidit morientis et ora,

ora modis Anchisiades pallentia miris,

ingemuit miserans graviter dextramque tetendit

et mentem patriae strinxit pietatis imago.

“quid tibi nunc‚miserande puer, pro laudibus istis, 825

quid pius Aeneas tanta dabit indole dignum?

arma, quibus laetatus, habe tua, teque parentum

manibus et cineri, si qua est ea cura, remitto.

hoc tamen infelix miseram solabere mortem:

Aeneae magni dextra cadis.’' increpat ultro 830

cunctantis socios et terra sublevat ipsum,

sanguine turpantem comptos de morte capillos.
Interea genitor Tiberini ad fluminis undam

volnera siccabat lymphis corpusque levabat

arboris adclinis trunco. procul aerea ramis 835

dependet galea e‘t prato gravia arma quiescunt»

⁸¹² fallet te P: fallite R: fallete 7¹. ⁸¹5 fila] lina P.
⁸²³ sinus w. ⁸²⁴ strinxit M: subiit P: subit R.
926334 lavabat MPR.

