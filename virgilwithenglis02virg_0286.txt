VIRGIL

tardatur caroque oneri timet. onmia secum 550
versanti subito vix haec sententia sedit:

telum immane manu valida quod forte gerebat
bellator, solidum nodis et robore cocto,

huic natam, libro et silvestri subere clausam,
implicat atque habilem mediae circumligat hastae3 555
quam dextra ingenti librans ita ad aethera fatur:

‘ alma, tibi hanc, nemorum cultrix, Latonia virgo,

ipse pater famulam voveo; tua prima per auras

tela tenens supplex hostem fugit. accipe, testor,
diva tuam, quae nunc dubiis committitur auris.’ 560
dixit et adducto contortum hastile lacerto

immittit: sonuere undae, rapidum super amnem
infelix fugit in iaculo stridente Camilla.

at Metabus, magna propius iam urgente caterva,

dat sese fluvio, atque hastam cum virgine victor 565
gramineO, donum Triviae, de caespite vellit.

non illum tectis ullae, non moenibus urbes

accepere, neque ipse manus feritate dedisset:
pastorum et solis exegit montib-us aevum.

hic natam in dumis interque horrentia lustra 570
armentalis equae mammis et lacte ferino

nutribat, teneris immulgens ubera labris.

utque pedum primis infans vestigia plantis
institerat, iaculo palmas armavit acuto

spiculaque ex umero parvae suspendit et arcum. 575
pro crinali auro, pro longae tegmine pallae

tigridis exuviae per dorsum a vertice pendent.

tela manu iam tum tenera puerilia torsit

et fundam tereti circum caput egit habena
Strymoniamque gruem aut album deiecit olorem. 580

⁵⁵² ferebat Μ’.
5⁵⁴ huc Rl.

⁶⁷⁰ hinc P.
⁸⁷⁴ armavit] onerant b, Servius.

