VIRGIL

spargitur, arva nova Neptunia caede rubescunt. 695
regina in mediis patrio vocat agmina sistro,

necdum etiam geminos a tergo respicit anguis.
omnigenumque deum monstra et latrator Anubis
contra Neptunum et Venerem contraque Minervam
tela tenent. saevit medio in certamine Mavors 700
caelatus ferro, tristesque ex aethere Dirae,

et scissa gaudens vadit Discordia palla,

quam cum sanguineo sequitur Bellona flagello.
Actius haec cernens arcum intendebat Apollo
desuper: omnis eo terrore Aegyptus et Indi, 705
omnis Arabs, omnes vertebant terga Sabaei.

ipsa videbatur ventis regina vocatis

vela dare et laxos iam iamque immittere funis.

illam inter caedes pallentem morte futura

fecerat Ignipotens undis et Iapyge ferri, 710
contra autem magno maerentem corpore Nilum
pandentemque sinus et tota veste vocantem
caeruleum in‘gremium latebrosaque flumina victos.

at Caesar, triplici invectus Romana triumpho
moenia, dis Italis votum immortale sacrabat, 715
maxima ter centum totam delubra per urbem.
laetitia ludisque viae plausuque fremebant;

omnibus in templis matrum chorus, omnibus arae ;
ante aras terram caesi stravere iuvenci.

ipse, sedens niveo candentis limine Phoebi, 7 20
dona recognoscit populorum aptatque superbis
postibus; incedunt victae longo ordine gentes,

⁶⁹⁸ nigenumque 5111, hence Niligennmque Lachmann, and
amnigenumque Hoffinavm. ⁷⁰⁰ tenens 1²7¹.

⁷0² divae Μ’·Ἰί. ⁷⁰⁴² tendebat Py.

⁷²⁹ iuvencis 111271. ⁷²² gentes] matres R.

¹ The twin snakes are a symbol of death. cs. Aen. 11, 203,
vn. 450, v111. 289.

108

