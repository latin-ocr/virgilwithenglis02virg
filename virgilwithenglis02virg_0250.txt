VIRGIL

nos iuvenem exanimum et nil iam caelestibus ullis

debentem vano maesti comitamur honore.

infelix, nati funus crudele videbis!

hi nostri reditus exspectatique triumphi?

haec mea inagna fides? at non, Euandre, pudendis

volneribus pulsum aspicies, nec sospite dirum

optabis nato funus pater. ei mihi, quantum

praesidium Ausonia et quantum tu perdis, Iule Ξ ”
Haec ubi deflevit, tolli miserabile corpus

imperat, et toto lectos ex agmine mittit

mille viros, qui supremum comitentur honorem

intersintque patris lacrimis, solacia luctus

exigua ingentis, misero sed debita patri.

haud segnes alii cratis et molle feretrum

arbuteis texunt virgis et vimine querno

exstructosque toros obtentu frondis inumbrant.

hie iuvenem agresti sublimem stramine ponunt,

qualem virgineo demessum pollice florem

seu mollis violae seu languentis hyacinthi,

cui neque fulgor adhuc nec dum sua forma recessit 3

non iam mater alit tellus virisque ministrat.

tum geminas vestis auroque ostroque rigentis
extulit Aeneas, quas illi laeta laborum

ipsa suis quondam manibus Sidonia Dido

fecerat et tenui telas discreverat auro.

harum unam iuveni supremum maestus honorem
induit arsurasque comas obnubit amictu,
multaque praeterea Laurentis praemia pugnae

aggerat et longo praedam iubet ordine duci;

δῦ ordine PB.. ⁷⁵ = “¹1264·
238

55

60

65

70

75

