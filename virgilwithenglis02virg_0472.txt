VIRGI L

...... crescitque in acumina radix

et gravis in latum demissa cucurbita ventrem.

verum hic non domini (quis enim contractior illo ?),

sed populi proventus erat, nonisque diebus 80

venalis umero fascis portabat in urbem:

inde domum cervice levis, gravis aere redibat,

vix umquam urbani comitatus merce macelli.

caepa rubens sectique famem domat area porri,

quaeque trahunt acri voltus nasturtia morsu, 85

intibaque et Venerem revocans eruca morantem.
Tunc quoque tale aliquid meditans intraverat

hortum.

ac primum, leviter digitis tellure refossa,

quattuor educit cum spissis alia fibris;

inde comas apii gracilis rutamque rigentem 90

vellit et exiguo coriandra trementia filo.

haec ubi collegit, laetum consedit ad ignem

et clara famulam poscit mortaria voce.

singula tum capitum nodoso cortice nudat

et summis spoliat coriis contemptaque passim 95

spargit humi atque abicit. servatum gramine bulbum

tinguit aqua lapidisque cavum dimittit in orbem.

his salis inspargit micas, sale durus adeso

caseus adicitur, dictas super ingerit herbas,

et laeva vestem saetosa sub inguina fulcit, 100

dextera pistillo primum fragrantia mollit

alia, tum pariter mixto terit omnia suco.

it manus in gyrum: paulatim singula vires

⁷⁷ Inferior MSS. attempt to remedy the defective verse chus
(eg ) : plurima crescit ibi surgitque in acumina radix.

⁷³ dimissa. ⁸⁰ profectus.
³² humore: holerum. ⁸³ vacuus (-a) mercede.
⁹⁰ virentem, H. ⁹² laetus It.

⁹⁶ adicit Ω. in germine Schrader.
⁹⁹ ingerit F1H: inserit: interit Ellis.
¹⁰⁰ inguine S¹L.

458

