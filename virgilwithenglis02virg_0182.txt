LIBER X

ΡΑΝῡιΤυιι interea domus omnipotentis Olympi Mpnv

conciliumque vocat divum pater atque hominum rex

sideream in sedem, terras unde arduus omnis

castraque Dardanidum aspectat populosque Latinos.

considunt tectis bipatentibus, incipit ipse : 5

“ caelicolae magni, quianam sententia vobis

versa retro tantumque animis certatis iniquis?

abnueram bello Italiam concurrere Teucris.

quae contra vetitum discordia? quis metus aut hos

aut hos arma sequi ferrumque lacessere suasit? 10

adveniet iustum pugnae, ne arcessite, tempus,

cum fera Karthago Romanis arcibus olim

exitium magnum atque Alpis immittet apertas:

tum certare odiis, tum res rapuisse licebit.

nune sinite et placitum laeti componite foedus.” 15
Iuppiter haec paucis, at non Venus aurea contra

pauca refert:

“o pater, o hominum rerumque aeterna potestas

(namque aliud quid sit, quod iam implorare queamus ?)

cernis, ut insultent Rutuli, Turnusque feratur 20

per medios insignis equis tumidusque secundo

Marte ruat? non clausa tegunt iam moenia Teucros t

4 spectat P27. ¹¹ adveniat γ. ¹⁵ laeti placidum M.
²⁰ feratur . . . tumidusque omitted ΜῙ. ²² claustra Ml.

¹ The palace of Olympus has doors at the east and west
ends. Through the former comes the sun at dawn ; through
the latter it returns at night.

170

